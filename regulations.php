<h1>CTATYT</h1>
<h2>МІЖНАРОДНОЇ ГРОМАДСЬКОЇ ОРГАНІЗАЦІЇ 
“СВІТОВА ФЕДЕРАЦІЯ УКРАЇНСЬКИХ ЛЕМКІВСЬКИХ ОБ'ЄДНАНЬ”</h2>
<h3>(Проект)<h3>
<div class="regulation_text">РОЗДІЛ 1. Загальні положення <br><br>1.1.Світова Федерація Українських Лемківських Об'єднань (надалі - Федерація) є <br>міжнародною самоврядною громадською організацією лемків – русинів - <br>етнографічної групи українського народу, що створюється та здійснює свою <br>діяльність відповідно до Закону України “Про об'єднання громадян ”, чинного <br>законодавства України та цього Статуту. <br><br>1.2.Федерація є об'єднанням українських громадських організацій різних держав, <br>(надалі – Суб'єкти), що створюється для забезпечення та захисту законних <br>соціальних, економічних, творчих, етнічних, національно-культурних та <br>інших інтересів лемків. <br><br>1.3.Федерація об'єднує Суб'єктів на користь розвитку та популяризації лемківської <br>культурної спадщини і духовності на засадах законності, демократії, <br>добровільності та самоврядування. <br>Федерація здійснює громадську роботу, яка не передбачає одержання <br>прибутків від своєї діяльності. <br><br>1.4.Федерація набуває права юридичної особи з моменту її реєстрації, згідно з <br>чинним законодавством та відповідно до нього. Володіє всіма правами <br>юридичної особи і здійснює громадську діяльність у повному обсязі, що <br>відповідає меті та цілям її створення. <br>Федерація утворена на не визначений термін. <br><br>1.5.Федерація має статус міжнародної громадської організації, її діяльність <br>поширюється на території країн, в яких знаходяться Суб'єкти Федерації. <br><br>1.6. Повне найменування Федерації українською мовою : <br>Міжнародна Громадська Організація “Світова Федерація Українських <br>Лемківських Обє'днань". <br>Скорочена назва – СФУЛО. <br><br>Тільки Федерація має право на використання своєї назви та зареєстрованої <br>у встановленому поряку символіки. Використання назви та символіки <br>Федерації для цілей, не повя'заних з діяльністю Федерації, забороняється. <br><br><br>1.7. Юридична адреса Федерації: <br>79000 Україна, м. Львів, площа Ринок,17. <br><br><br>РОЗДІЛ 2. Мета і завдання Федерації <br><br>2.1.Федерація створюється з метою захисту, популяризації та розвитку <br>самобутньої культури лемків, збереження їх ідентичності, <br>підтримання звичаїв та традицій, побуту, культури й мистецтва, сприяння <br>етнічного відродження Лемківщини на етнічних теренах та захисту спільних <br>інтересів членів організації. <br><br>2.2. Громадська, суспільно-культурна та просвітницька діяльність Федерації <br>здійснюється у таких напрямах : <br><br>2.2.1. формування української національної ідеї та сприяння створенню <br>Державної програм відродження етнографічної групи українського народу <br>– лемків та їх подальшої реалізації; <br><br>2.2.2. збирання та вивчення пам'яток історії, матеріальної та духовної культури, <br>фольклору, етнографії лемків, як на етнічних землях, так і в країнах <br>їхнього поселення; <br><br>2.2.3. захист спільних політико-правових інтересів лемків, а також тих <br>українців, які зазнали моральної та матеріальної шкоди внаслідок <br>депортації 1944- 1946, 1947, 1951рр., вирішення питання компенсації <br>завданої шкоди та повернення їх на етнічні землі; <br><br>2.2.4. організація мистецьких гуртів, творчих колективів, проведення оглядів, <br>конкурсів, міжнародних і загально державних фестивалів лемківської <br>культури; <br><br>2.2.5. організація виставок народних ремесел, пам'яток історії та культури, <br>творів аматорів і професійних мистців; <br><br>2.2.6. проведення науково-практичних конференцій, лекцій, семінарів, творчих <br>вечорів-академій; <br><br>2.2.7. відкриття світлиць, бібліотек, музейних кімнат і музеїв лемківської <br>культури; <br><br><br>2.2.8. систематизація, розповсюдження інформація, розгортання видавничої <br>діяльності, друкування книжок, газет, журналів, альманахів і календарів; <br><br>2.2.9. участь в наукових дослідженнях у галузі лемкознавства, <br>карпатознавства; <br><br>2.2.10. сприяння діяльності молодіжних організацій, проведення серед молоді та <br>юнацтва патріотично-виховної роботи, християнської моралі, любові до <br>рідного краю, національних традицій, культури та духовності; <br><br>2.2.11. сприяння практичному здійсненню загальнодержавних, регіональних, <br>місцевих та міжнародних програм, що спрямовані на розвиток <br>культури лемків, їх моральних і духовних цінностей; <br><br>2.2.12. координація діяльності Суб'єктів Федерації у відповідності з <br>постановленою метою, завданням ухваленим Конгресом <br>Федерації та цим Статутом; <br><br>2.2.13. співпраця з державними органами та місцевого самоврядування <br>направлена на відродження, збереження самобутньої лемківської <br>культури; <br><br>РОЗДІЛ 3. Основні цілі та напрямки роботи Федерації <br><br>3.1. Консолідація лемків, формування провідників, ініціативних осіб у <br>суспільстві; <br><br>3.2. Проведення організаційно – методичної та організаційно – масової, <br>національно – виховної роботи серед дітей, молоді та дорослих; <br><br>3.3. Пропаганда історичних, моральних, духовних, матеріальних цінностей, <br>здорового способу життя; <br><br>3.4. Клопотання перед вищими державними установами про навчання дітей у <br>вищих учбових закладах України та інших держав на пільгових умовах; <br><br>3.5. Клопотання про соціальний захист депортованих осіб перед державами, в <br>яких вони проживають; <br><br>3.6. Представлення та захист прав і інтересів Суб'єктів Федерації; <br><br>3.7. Сприяння активній співпраці Суб'єктів Федерації; <br><br>3.8. Сприяння Федерацією творчим колективам, народним майстрам, <br>професійним митцям, мистецтвознавцям, науковцям і підприємцям в участі у <br>національних та міжнародних форумах, змаганнях, конференціях, конгресах, <br>фестивалях, концертах; <br><br>3.9. Сприяння діяльності Суб'єктів Федерації у реалізації статутних вимог; <br>3.10. Залучення фінансових, матеріально-технічних та інших ресурсів українських <br>та закордонних юридичних та фізичних осіб з метою здійснення статутної <br>діяльності; <br><br>3.11.Налагодження співпраці та поширення зв'язків з іншими громадськими та <br>державними організаціями в Україні та за її межами, здійснення міжнародних <br>зв'язків, обмін інформацією та досвідом; <br><br>РОЗДІЛ 4. Суб'єкти Федерації, їх права та обов'язки <br><br>4.1. Основу Федерації складають Суб'єкти Федерації. Суб'єктами Федерації <br>можуть бути українські та закордонні об'єднання громадян, які визнають цей <br>Статут, підтримують діяльність Федерації та виконують членські обов’язки. <br><br>4.2. Суб'єкти Федерації діють на підставі своїх статутів, Статуту Федерації, <br>рішень Президії та Конгресу Федерації. Суб'єкти мають статус <br>юридичної особи. <br><br>4.3. Суб'єкти Федерації легалізують (реєструють) свою діяльність в порядку, <br>передбаченому чинним законодавством, можуть користуватися <br>символікою Федерації. <br><br>4.4. Суб'єкти Федерації мають право: <br><br>4.4.1. обирати, а їх представники можуть бути обраними до керівних органів <br>Федерації; <br><br>4.4.2. отримувати від керівних органів інформацію про діяльність Федерації; <br><br>4.4.3. виявляти ініціативу та виступати з конструктивними пропозиціями, <br>брати участь у розробці програм; <br><br>4.4.4. користуватися майном відповідно до затверджених Федерацією правил, <br>отримувати консультативну, методичну та іншу допомогу; <br><br>4.4.5. брати участь у конференціях, з'їздах, конгресах та в управлінні <br>діяльністі Федерації; <br><br><br>4.5. Суб'єкти Федерації зобов'язані : <br><br>4.5.1. активно підтримувати діяльність Федерації та всебічно їй сприяти, брати <br>участь у здійсненні статутних завдань, реалізації цільових програм <br>та інших заходів Федерації; <br><br>4.5.2. дотримуватися Статуту, виконувати зобов'язання, що випливають з <br>цього Статуту, рішень Конгресу, Президії Федерації та чинного <br>законодавсва; <br><br>4.5.3. поважати права і законні інтереси членів Федерації; <br><br>4.5.4. вносити членські внески за порядком та розмірами, що їх визначив <br>Конгрес. <br><br>4.6. Порядок вступу Суб'єктів до членства Федерації: <br><br>4.6.1. нових Суб'єктів Федерації на підставі заяви та рішення його керівного <br>органу приймає Конгрес, а у період між Конгресами - Президія <br>Федерації з наступним затвердженням на Конгресі; <br><br>4.7. Вибуття Суб'єктів із членів Федерації: <br><br>4.7.1. вихід здійснюється на підставі заяви та рішення про вихід керівного <br>органу Суб'єкта; <br><br>4.7.2. у разі не виконання або порушеня Суб'єктом статутних <br>зобов'язань Конгрес має право виключити його із членів Федерації; <br><br>4.7.3. за особливі заслуги перед Федерацією Президія має право <br>відзначати членів громадських об'єднань Суб'єктів званням <br>«Почесний діяч Світової Федерації Українських Лемківських <br>Об'єднань». Положення про нагородження розробляє Президія. <br><br>РОЗДІЛ 5. Керівні органи Федерації <br><br>5.1.Федерація складається із Суб'єктів Федерацій, які діють на основі власних <br>статутів, що не суперечать цьому Статутові та зареєстровані у встановленому <br>законом порядку. <br><br>5.2. Керівними органами є Конгрес, Президія та Контрольна комісія <br>Федерації. <br><br>5.2.1. Конгрес є найвищим керівним органом Федерації, який скликають не <br>менше одного разу на п'ять років; <br><br>5.3. Конгрес : <br><br>5.3.1.дату, місце проведення та кількість делегатів на черговий Конгрес <br>визначає Президія Федерації за один рік до його скликання. <br>Конгрес вважається легітивним при наявності 23 делегатів; <br><br>5.3.2. порядок денний затверджується на Конгресі; <br><br>5.3.3. на засіданні Конгресу обираються його робочі органи – президія, <br>секретаріат, лічильна, мандатна, номінаційна, резолюційна та інші <br>комісії; <br><br>5.3.4. підставами для скликання позачергового Конгресу може бути : <br>- рішення Президії Федерації; <br>- рішення Контрольної комісії Федерації; <br>- письмових вимога 1/3 Суб'єктів Федерації; <br>Дату скликання позачергового Конгресу визначає Президія <br>Федерації; <br><br>5.3.5.затверджує Статут Федерації, вносить зміни і доповнення до нього; <br><br>5.3.6. визначає основні напрями діяльності Федерації, затверджує її плани <br>та звіти про їх виконання ; <br>5.3.7.визначає кількісний склад Президії та Контрольної комісії; <br><br>5.3.8. обирає Голову Федерації та членів Президії Федерації <br>рекомендованих Суб'єктами терміном на 5 років. Заступники Голови <br>Федерації, скарбник, відповідальний секретар затверджуються <br>Президією із числа її членів. Члени Президії від Суб'єктів можуть <br>бути відкликані або кооптовані за рішенням їх керівних органів; <br>2/3 субєктів Федерації, рішеннями своїх керівних органів, мають право <br>виразити недовіру Голові Федерації. У цьому випадку, Президія <br>призначає виконуючого обовязки Голови до нового конгресу. <br><br>5.3.9. обирає Контрольну комісію терміном на 5 років. Комісія на своєму <br>засіданні обирає Голову і секретаря; <br><br>5.3.10. заслуховує звіти Голови, заступників, відповідального секретаря, <br>Скарбника, Голови Контрольної комісії та голів Суб'єктів про їх <br>діяльність між Конгресами; <br><br>5.3.11. затверджує внутрішні нормативні документи; <br><br>5.3.12. встановлює розмір, форму та порядок внесення членських, вступних <br>і додаткових внесків; <br><br>5.3.13. приймає рішення про прийняття нових Суб'єктів, а також виключення <br>Суб'єктів зі складу Федерації; <br><br>5.3.14. вирішує питання про вступ Федерації до інших українських світових <br>організацій; <br><br>5.3.15. визначає організаційну структуру Федерації; <br><br>5.3.16. вирішує про притягнення до майнової відповідальності <br>посадових осіб; <br><br>5.3.17. приймає рішення про реорганізацію або припинення діяльності <br>Федерації, створює Ліквідаційну комісію; <br><br>5.3.18. Конгрес приймає свої рішення простою більшістю зареєстрованих <br>делегатів; <br><br>5.4. Президія Федерації : <br><br>5.4.1. Президія Федерації є керівним органом Федерації в період між <br>Конгресами і забезпечує виконання його рішень; <br><br>5.4.2. рішення Президії є обов’язковим для всіх Суб'єктів Федерації, якщо <br>вони не суперечать рішенням, які прийняті Конгресом; <br><br>5.4.3. затверджує фінансовий річний бюджет, фінансові програми, внутрішні <br>нормативні документи, договори, угоди та інші, укладені Головою <br>Федерації; <br><br>5.4.4.визначає час і місце проведення наступного чи позачергового Конгресу, <br>норми представництва та порядок його проведення; <br><br>5.4.5. позачергове засідання Президії може бути скликане на письмову <br>вимогу 1/3 суб'єктів Федерації подану Голові Федерації або Контрольною <br>комісією Федерації; <br><br>5.4.6. координує діяльність Суб'єктів Федерації; <br><br>5.4.7. формує програми і цільові проекти; <br><br>5.4.8. затверджує символіку та атрибутику Федерації; <br><br>5.4.9. розпоряджається майном Федерації в межах наданих повноважень; <br><br>5.4.10. вносить пропозиції про зміни і доповнення до Статуту Федерації; <br><br>5.4.11. вирішує організаційні питання, крім тих, що віднесені до компетенції <br>Конгресу; <br><br>5.4.12. може створити робочий орган Президії <br>- секретаріат, яким керує відповідальний секретар, член Президії; <br><br>5.4.13. розробляє і затверджує Положення про секретаріат і штатний розпис; <br><br>5.4.14. засідання Президії оформляється протоколом і за підписами Голови <br>та секретаря направляється Суб'єктам Федерації; <br>5.4.15. Голова Федерації керує діяльністю Президії; <br><br>5.5. Голова Федерації : <br><br>5.5.1.очолює Президію Федерації, здійснює оперативне та поточне <br>управління громадською, господарсько – організаційною діяльністю та <br>іншими справами Федерації відповідно до Статуту, рішень Конгресу <br>та Президії; <br><br>5.5.2. діє від імені Федерації, представляє її інтереси в органах державної влади <br>місцевого самоврядування, інших організаціях, у стосунках з <br>юридичними особами та громадянами. Вирішує питання діяльності <br>Федерації в межах та порядку, визначених цим Статутом та рішенням <br>Президії Федерації; <br><br>5.5.3. формує і подає Президії на затвердження фінансовий річний бюджет, <br>фінансові програми і в їх межах розпоряджається коштами <br><br>5.5.4. в межах наданих йому повноважень укладає та підписує від імені <br>Федерації угоди, здійснює інші правові дії; <br><br>5.5.5. організовує виконання рішень Конгресу, Президії та подає <br>пропозиції з питань діяльності Федерації; <br><br>5.5.6. приймає на роботу та звільняє штатних працівників Федерації, здійснює <br>моральне та матеріальне заохочення працівників Федерації; <br><br>5.5.7. визначає функціональні обов'язки заступників Голови Федерації <br>на континентах, відповідального секретаря, скарбника та інших; <br><br>5.5.8. Голова Федерації є найвищою посадовою особою Федерації; <br><br>5.6. Контрольна комісія : <br><br>5.6.1. здійснює контроль за дотриманням статутних вимог, рішень Президії <br>та Конгресу Федерації; <br><br>5.6.2. перевіряє організаційну, статутну та фінансову діяльність Федерації; <br><br>5.6.3. обирає голову і секретаря комісії на своєму засіданні з членів комісії. <br>Контрольна комісія діє на підставі цього Статуту і Положення, <br>затвердженого Конгресом Федерації; <br><br>5.6.4. Контрольна комісія підзвітна Конгресові Федерації та робить висновки про <br>річні звіти та баланси Федерації, без яких Конгрес не має права їх <br>затверджувати; <br><br>5.6.5.У разі виявлення загрози інтересам Федерації або виявлення <br>зловживання посадовими особами Федерації має право скликати <br>позачерговий Конгрес; <br><br>5.6.6. Члени Контрольної Комісії не можуть бути одночасно членами <br>Президії Федерації; <br><br><br><br>РОЗДІЛ 5. Міжнародні зв'язки та діяльність Федерації <br><br>5.1. Федерація відповідно до своїх статутних завдань має право на здійснення <br>міжнародних зв'язків і діяльності в порядку, передбаченому цим Статутом, <br>чинним законодавством держави, де знаходиться Суб'єкт Федерації. <br><br><br>5.2.Федерація може засновувати або вступати в міжнародні громадські <br>організації, утворювати міжнародні спілки об'єднань громадян та <br>суб'єктів, підтримувати міжнародні контакти та зв'язки, укладати угоди <br>(договори). <br><br><br><br>РОЗДІЛ 6. Майно і кошти Федерації. <br><br>6.1. Федерація реалізує свої статутні завдання на всіх рівнях і напрямах суспільно- <br>громадської діяльності у взаємодії з державними органами, професійними <br>спілками, іншими об'єднаннями громадян, суб’єктами підприємництва, <br>відповідними міжнародними організаціями. <br><br>6.2. Кошти Федерації формуються за рахунок: <br>- вступних, членських та додаткових внесків <br>- благодійних грошових і матеріальних внесків фізичних та юридичних осіб <br>- дотацій і субсидій з державного або місцевого бюджетів <br>- різних фондів та інших <br><br>6.3. Федерація може мати у власності кошти та інше майно, необхідні для <br>здійснення її статутної діяльності: будинки, споруди, обладнання, <br>транспортні засоби, цінні папери та інше придбане майно. <br><br>6.4. Федерація витрачає кошти на громадські цілі та виконання статутних завдань, <br>утримання штатних працівників та інші організаційні витрати. Щорічний <br>бюджет Федерації затверджує Президія Федерації. <br><br>6.5. Об'єднання та спілки, які входять до Федерації, а також створенні нею <br>установи та організації із статутом юридичної особи, <br>не несуть відповідальності за забов'язання Федерації, а Федерація не несе <br>відповідальності за їхні зобов'язання, крім випадків, передбачених <br>чинним законодавством. <br><br>6.6. Трудові відносини з штатними працівниками Федерації регулюються <br>відповідно до чинного законодавства, цього Статуту та правил <br>внутрішнього розпорядку Федерації. <br><br>6.7. На членів Федерації поширюється законодавство держав, в яких вони <br>знаходяться. <br><br>6.8. Федерація, створені нею установи та організації ведуть оперативний та <br>бухгалтерський облік, статистичну звітність, реєструється в органах <br>державної податкової інспекції, вносять до бюджету платежі, що <br>передбачені чинним законодавством. <br><br>РОЗДІЛ 7. Правовий статус Федерації <br><br>7.1. Федерація, відповідно до своїх статутних завдань, у порядку, встановленому <br>чинним законодавством, в повному обсязі володіє правами юридичної <br>особи і має право: <br><br>7.1.1. виступати учасником цивільно-правових відносин, набувати майнові <br>та особисті немайнові права, нести зобов'язання, бути позивачем і <br>відповідачем у судах, представляти і захищати законні інтереси своїх <br>членів у державних та громадських органах; <br><br>7.1.2. брати участь у суспільно-культурній діяльності, проводити відповідні <br>заходи; <br><br>7.1.3. брати участь у політичній діяльності, проводити масові заходи(збори, <br>мітинги, тощо); <br><br>7.1.4. ідейно, організаційно та матеріально підтримувати інші об'єднання <br>громадян, надавати допомогу в їх створенні; <br><br><br>7.1.5. створювати Суб'єкти Федерації, установи та організації; <br><br>7.1.6. одержувати від органів державної влади та місцевого <br>самоврядування інформацію, необхідну для реалізації своїх <br>цілей і завдань; <br><br>7.1.7. вносити пропозиції до органів влади і управління; <br><br>7.1.8. засновувати власні засоби масової інформації; <br><br>7.1.9. організовувати збір громадських пожертвувань і внесків від <br>фізичних і юридичних осіб, іноземних держав і міжнародних <br>організацій; <br><br>7.1.10. відкривати рахунки (у національній та іноземній валютах) в <br>установах банків; <br><br>7.1.11. мати круглу печатку, штампи, фірмові бланки з емблемою Федерації, <br>зразки іх затверджуються Президією Федерації; <br><br>РОЗДІЛ 8. Реорганізація і ліквідація Федерації <br><br>8.1. Припинення Федерації може здійснюватись у формі її реорганізації (злиття, <br>приєднання, поділу, перетворення) або ліквідації. <br><br>8.2. Реорганізацію Федерації проводять за рішенням Конгресу, за яке <br>проголосувало 2/3 делегатів. Конгрес встановлює порядок та форми <br>її проведення. При реорганізації Федерації всі права та зобов'язання <br>переходять до її правонаступника. Організація не може бути <br>реорганізована в юридичну особу, метою діяльності якої є одержання <br>прибутку. <br><br>8.3. Ліквідація Федерації можна проводити за рішенням Конгресу, за яке <br>проголосували 2/3 делегатів або за рішенням суду, у випадках <br>передбачених законодавством України. Ліквідацію Федерації здійснює <br>Ліквідаційна комісія, яку призначає Конгрес. До Ліквідаційної <br>комісії з моменту її призначення переходять всі права і обов'язки <br>щодо управління справами і майном Федерації. <br><br>8.4. Активи (майно, грошові кошти та інше), що залишилися після ліквідації <br>Федерації, включно із виторгом від реалізації майна, що залишилися <br>після ліквідації повинні бути використані для відродження Лемківщини <br>або передані правонаступникові, який обстоюватиме лемківські <br>інтереси. У інших випадках, передбачених законодавчими актами, за <br>рішенням суду мають бути спрямовані в дохід держави. <br><br>РОЗДІЛ 9. Внесення змін і доповнень <br><br>9.1. Зміни і доповнення до цього Статуту вноситься Конгресом. За такі зміни чи <br>доповнення повинні проголосувати ¾ від загальної кількості делегатів <br>Конгресу. <br><br>9.2. Пропозиція про внесення змін і доповнення до Статуту вноситься <br>Президією Федерації. <br><br>9.3. Реєстрація змін до статутних документів здійснюється відповідно до чинного <br>законодавства. <br><br><br>РОЗДІЛ 10. Заключні положення <br>10.1.У всьому іншому, що не врегульовано цим Статутом, Федерація керується <br>рішеннями Конгресу або ухвалами Президії Федерації, внутрішніми <br>документами та чинним законодавством. <br><br>10.2. Всі спори між Федерацією та Суб'єктами Федерації вирішується шляхом <br>переговорів. У випадку, якщо спір не може бути вирішений шляхом <br>переговорів, то такий спір підлягає вирішення згідно чинного законодавства. <br><br><br><br>ЛЬВІВ, 2012 <br><br>(Венгринович О.І.) <br></div>
